# Conclusies en aanbevelingen

Uit de analyse van de verschillende projecten blijkt dat de partijen positief zijn over het idee om geintegreerd te leveren. Ook zijn de partijen uiteindelijk tevreden over de samenwerking in de projecten.

Het ISO19650 proces wordt binnen de projecten in grote lijnen al aangehouden. De belangrijkste aanbeveling op dat gebied is om in de toekomst bij inschrijving al een BIM-Uitvoeringsplan, een Mobilisatieplan en een Risicobeoordeling voor de informatielevering uit te vragen. Daarnaast wordt aanbevolgen mom de ILS en de OTL specifieker te maken.

Vanuit OG en ON bestaat een duidelijke behoefte om geautomatiseerd te kunnen controleren of een informatielevering aan de eisen voldoet. Hiervoor is viewer en validatie tooling nodig en moeten de eisen op machine leesbare wijze worden opgeschreven in de OTL en uiteindelijk ook in de ILS.

De markt voor tooling bij de gekozen methode is nog niet volwassen. Er is behoefte aan meer commerciÃ«le of open tooling op dat gebied. Het formuleren van best-practices kan helpen om tooling generieker in te kunnen zetten. Ook kan daarmee de drempel voor andere opdrachtgevers en opdrachtnemers worden verlaagd om op de genoemde manier uit te kunnen wisselen.

Het is aan te bevelen dat zowel opdrachtnemer als opdrachtgever intern kennis opbouwen op het gebied van geometrische datavormen (GIS en IFC) en de technologie rond RDF (turtle of andere serialisaties, SPARQL en ICDD) dit past bij de trend waarin informatie steeds meer als gestructureerde data wordt geconsumeerd in plaats van als documenten. Als vuistregel kan bijvoorbeeld worden gebruikt: wie GIS kan verdiept zich in IFC, wie met XML werkt kan zich de RDF eigen maken en wie systemen bevraagt met SQL zou dit ook in SPARQL kunnen leren.
Tooling mist, skills bij interne mensen missen. (xml -> rdf, SQL -> SPARQL?)

Voor kleinere organisaties is het leveren van complexe dataleveringen vaak lastig haalbaar. Bovendien is dit voor kleine projecten of onderhoudswerkzaamheden ook niet altijd nodig. Aan te bevelen is om een versimpelde werkwijze te verzinnen waarmee kleine, simpele dataleveringen direct kunnen worden gedaan vanuit spreadsheet en CAD systemen. De definities in de leveringen dienen wel aan te sluiten op de OTL van OG, zodat ook een simpele levering past in het totale informatielandschap. Per contract zou dan moeten worden bepaald of deze versimpelde leveringsvorm afdoende is.
