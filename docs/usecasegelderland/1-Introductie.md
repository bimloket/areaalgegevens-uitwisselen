# Introductie

Dagelijks worden grote hoeveelheden data uitgewisseld over onze gebouwde omgeving. Dit gebeurt zowel tijdens bouw-, en renovatieprojecten als bij het uitvoeren van onderhoud. De toenemende datavolumes vragen om een nieuwe aanpak voor deze uitwisseling om verlies en misinterpretatie van informatie tegen te gaan en de kwaliteit hoog te houden.

Dit document is het resultaat van een onderzoek naar de informatieuitwisseling bij drie projecten. Daarbij zijn het doorlopen proces, de knelpunten en behoefte voor ontwikkeling in kaart worden gebracht. In de interviews en de analyse zijn de perspectieven van de opdrachtgever en de opdrachtnemer meegenomen.

Het onderzoek is uitgevoerd door in opdracht van de gebruikerscommissie COINS - CB-NL van het BIM Loket, met financiering de Provincie Gelderland.

## Methode

Om het proces, de knlepunten en de behoefte voor verdere standaardisatie en automatisering in kaart te brengen zijn de volgende stappen doorlopen:

1. Op basis van het proces dat wordt beschreven in  [[ISO19650_2]] deel 2 is een [[RACI]] schema opgesteld. Daarbij zijn de omschrijvingen van de stappen leesbaarder gemaakt, zodat het schema in te vullen is zonder de terminologie van de norm te kennen. Het resulterende template is hier te downloaden: [Vragenlijst_ISO19650-2_RASCI.ods](../Bijlagen/Vragenlijst_ISO19650-2_RASCI.ods)
2. Met de <abbr title="Opdrachtgever">OG</abbr> en de drie <abbr title="Opdrachtnemer">ON</abbr>'s zijn interviews gehouden aan de hand van de vooraf ingevulde vragenlijst. De interviews vonden plaats met specialisten die betrokken zijn geweest in de uitwisseling van areaalgegevens tussen OG en ON in projecten. De uitgewerkte interviews zijn te vinden in de bijlagen van dit document.
3. Na de interviews zijn analyses uitgevoerd om vanuit deze projecten te komen tot een beschrijving van het huidige proces, de knelpunten in dat proces en de behoefte voor standaardisering en automatisering. Bij die analyse zijn ook de bestaande issues op GitHub en het proces dat is opgesteld door CROW [[]] meegenomen. 
