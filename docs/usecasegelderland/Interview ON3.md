# Interview met ON3

Datum: 08-04-2022

Aanwezig: 

- ON3
- Rakesh Kalpoe - Arcadis
- Lucas Verhelst - BIM-Connected

## Introductie

- Ter voorbereiding heeft ON3 per processtap de knelpunten benoemd middels de (op de ISO19650 gebaseerde) vragenlijst.
- Rakesh licht het plan voor de meeting toe: Eerst wordt de vragenlijst in het algemeen besproken, waarna de benoemde knelpunten in de lijst puntsgewijs worden besproken aan de hand van een paar begeleidende sheets. De presentatie wordt tijdens de sessie tevens gebruikt om de kern van het gesprek vast te leggen.

## Vragenlijst

- ON3 gaf aan dat de vragenlijst prima was in te vullen. Eén stap was niet uitgevoerd, namelijk stap 3.7 Het samenstellen van de inschrijving middels: 
  - Het BIM-uitvoeringsplan
  - Een overzicht van de beoordeling van de taakgroepen 
  - Het mobilisatieplan en 
  - De risicobeoordeling m.b.t. informatielevering.
Dit was immers niet contractueel was uitgevraagd omdat het een pilot- project betrof. 
- De antwoorden in de vragenlijst gelden voor het project: P3

## 3.1 t/m 3.7 Inschrijving

**Welke knelpunten zijn er geconstateerd in de projecten?**

- De verplichting om via COINS uit te wisselen viel niet op in de uitvraag. <a>KP-1</a>
  - De enige aanwijzing t.a.v. de verplichting was verwoord in de eis om ‘’een BIM-omgeving in te richten conform COINS formaat’’. 
  - Ook omdat de term "COINS" niet bekend was binnen de organisatie werd er initieel weinig aandacht aan geschonken in het vormgeven van de aanbieding. Een andere reden hiervoor was dat het een ‘’standaard uitvraag’’ betrof waarbij werd beoordeeld op de laagste prijs.
  - Het leverde de opdrachtnemer ná gunning onverwachte kosten op.

- Er werd geen BIM-uitvoeringsplan, Mobilisatieplan en Risicoanalyse uitgevraagd in de projecten door de opdrachtgever. <a>KP-2</a>
  - Doordat de opdrachtnemer niet contractueel verplicht was om de plannen samen te stellen, was er intern verminderd zicht op de  verantwoordelijkheden en te leveren capaciteit en vaardigheden ten tijde van inschrijven. 

**Welke behoefte is er voor landelijke afspraken?**

- De aannemer suggereert om een (lichte) vorm van o.a. een BIM-uitvoeringsplan contractueel uit te vragen. Hierdoor wordt de interne organisatie geforceerd om in een vroeg stadium met het juiste team de voorbereidende stappen te treffen (mocht het project worden gegund). 

## 4.1 t/m 4.7 Gunning

**Welke knelpunten zijn er geconstateerd in de projecten?**

- Onduidelijkheid in welke informatie moest worden geleverd. <a>KP-6</a>
  - Ondanks dat de OTL werd aangehaald in de ILS, werd de daadwerkelijke OTL niet aangeleverd ten tijde van de uitvraag. Hierdoor was het in eerste instantie onduidelijk aan welke informatievraag zij moesten voldoen. Toen deze wel ter beschikking werd gesteld, bleek het van een zodanige andere versie te zijn dat de software die was gebruikt in voorgaande pilot-projecten, projectspecifiek moest worden aangepast.
  - De kosten die hiermee gemoeid waren, nam de OG voor haar rekening.

**Welke behoefte is er voor landelijke afspraken?**

- N.v.t.

## 6.1 t/m 6.5 Productie van informatie door samenwerking

**Welke knelpunten zijn er geconstateerd in de projecten?**

- As is informatie was niet zomaar bruikbaar. <a>KP-13</a>
  - Informatie over de as-is situatie werd na gunning geleverd in een COINS-container, deze is door OA1 omgezet in bruikbare formaten (o.a. excelsheets).
  - De levering die de aannemer moest doen betrof een aangepaste as-is, waarin de wijzigingen zichtbaar waren t.o.v. de situatie voor uitvoering.
  - Informatie over de decompositie ontbrak in de as-is levering. Daardoor was de opbouw van het bestaande wegdek niet te achterhalen.
- Informatie wordt vastgelegd vanuit verschillende perspectieven. <a>KP-14</a>
  - Functioneel en fysiek zijn in de OTL niet gescheiden.
  - Bijv. De levenscyclus van een inrit (functioneel) die verplaatst wordt is moeilijk te vangen, omdat de fysieke objecten vervallen.
- Extra productie – en levering van informatie. <a>KP-16</a>
  - Het bleek dat er geen informatie hoefde te worden geleverd voor markeringen. Omwille van interne standaardprocessen tussen aannemer en onderaannemer is er toch informatie van markering geproduceerd (immers; de aannemer dient bijvoorbeeld wél te weten "welke verf er wordt gebruikt". Deze informatie is als document toch opgeleverd (zonder dat daar de opdrachtgever van de op de hoogte is).
- Het aantal conversies tussen systemen en daardoor bewerkelijke versiebeheer. <a>KP-17</a>
  - Om de COINS-container te genereren vanuit Excel en GML bestanden is in samenwerking met OA1 software ontwikkeld. Voor elk objecttype werd een losse exceltabel geleverd t.b.v. het genereren van de container.
  - De Excelbestanden zijn met de hand opgebouwd, in aanvulling op de as-is informatie. De GML bestanden zijn gegenereerd vanuit Autocad. De data in de excelbestanden werd handmatig synchroon gehouden met het ontwerp (Civil3D)
  - Onderaannemers kregen een template lijst waarin zij gegevens konden invullen t.b.v. de COINS levering. Zij vonden dit gemakkelijker dan een traditionele levering.
  - Documenten werden middels de bestandsnaam gekoppeld aan de excel data t.b.v. het opbouwen van de COINS-container.
  - Toen alles gereed was ging het opbouwen van de levering snel, ON3 was hier in 2 dagen mee klaar.
- De OTL laat zich lastig doorheen navigeren. <a>KP-18</a>
  - Het bleek dat door de codering van OTL typen de OTL lastig leesbaar was. Wanneer bijvoorbeeld de code van een objecttype werd ingevuld in het zoekvenster, kwamen er (veel) meer resultaten terug dan verwacht.
  - De opdrachtnemer had tijdelijke toegang nodig tot de interne OTL omgeving van de opdrachtgever om de OTL te kunnen begrijpen. Van properties waren bijvoorbeeld alleen de technische codes bekend, niet de labels die voor mensen bruikbaar zijn. 
- De OTL was (plaatselijk) onvoldoende gedetailleerd. <a>KP-19</a>
  - Het formaat van de in te vullen waarden in een bepaald veld moest bijvoorbeeld worden afgeleid uit de geleverde data, omdat deze niet expliciet was vastgelegd.
  - De geometrie van de verharding werd vastgelegd op wegvak niveau, niet op het niveau van de asfaltlaag. Dit gaf problemen omdat de geometrie van het asfalt per laag anders is. 
  - Door de indeling in wegvakken was uiteindelijk onbekend waar de fysieke grens tussen twee asfaltmengsels lag bij de rotonde.
  - Het was onduidelijk wat er moest gebeuren met objecten die tijdens de realisatie zouden te komen vervallen. Deze zijn uiteindelijk op “expired” gezet. Dit leidde tot situaties waarbij er twee (versies) van een lichtmast op dezelfde plek stonden. 
  - Opdrachtnemer vond het opvallend dat er niets werd uitgevraagd op het gebied van markeringen.

- De OTL veranderde tussentijds <a>KP-20</a>
  - De aanpassingen die daar uit voortkwamen kostten veel tijd.
  - Ook de informatiebehoefte veranderde, waardoor extra inwinning nodig was

**Welke behoefte is er voor landelijke afspraken?**

- De COINS-viewer van OG die werd gebruikt voor het integraal inspecteren van de (alfanumerieke en geometrische) informatie in de levering bleek zeer nuttig te zijn. De wens is om de informatie óók in een dergelijke omgeving te bewerken. Opdrachtnemer zou deze omgeving hiet liefst benaderen via de browser.
- De aannemer suggereert om informatie die de opdrachtgever kan invullen ook daadwerkelijk invult. Denk aan de eigenschap "beheerder" van een weg-object. Op deze manier verkrijg je in een project meer een samenwerking om de OTL juist toe te passen om informatie te produceren.

## 7.1 t/m 7.4 Levering van het informatiemodel

- De interne controle door ON vond handmatig plaats <a>KP-25</a>
  - Dit deed men door deze te bekijken in de viewer van OA1 en door steekproeven te nemen.
- Veel proefleveringen (en doorlooptijd) benodigd voor een bruikbare configuratie <a>KP-28</a>
  - In totaal zijn er 8 proefleveringen geweest, de doorlooptijd was 12 maanden.
  - Doorlooptijd was lang omdat zowel de aanpassingen van de opdrachtnemer als de beoordeling door opdrachtgever tijd in beslag namen.
- Dubbelingen in oplevering <a>KP-30</a>
  - In dit project diende (vrijwel) dezelfde levering tweemaal te worden opgeleverd, namelijk als een traditionele dossier én als COINS container. Zodoende werden de documenten dubbel geleverd ten opzichte van elkaar. 
  - Deze dubbele uitvraag (traditioneel, COINS) was bij uitvraag bekend.
  - Enkele documenten (bijv financiele afwikkeling) konden niet in de COINS container worden gezet. Die documenten zijn dus alleen op de traditionele manier geleverd.
  - Voor de formele leveringen werd VISI gebruikt, daarbij was de afspraak om de bestanden eerst via e-mail goed te krijgen en dan pas formeel vast te leggen in VISI.
  - Opvallend was dat er een uitdraai van VISI in het opleverdossier moest worden opgenomen, en dat het opleverdossier ook in VISI moest staan. Dat is een administratieve kringverwijzing.

- De opdrachtgever heeft de data zelf nog aan moeten passen.<a>KP-31</a>
  - Voor die bewerkingen van de GIS data werd QGIS gebruikt.

**Welke behoefte is er voor landelijke afspraken?**

- N.v.t.

