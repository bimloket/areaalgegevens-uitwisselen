# Interview met ON1

Datum: 01-03-2022

Aanwezig:
- OG
- Rakesh Kalpoe - Arcadis
- Lucas Verhelst - BIM-Connected

## Introductie
- Ter voorbereiding heeft ON1 per processtap de knelpunten benoemd middels de (op de ISO19650 gebaseerde) vragenlijst. ON1 geeft aan dat vanuit hun perspectief het project prima is verlopen.
- ON1 was betrokken bij zowel de inschrijving als de uitvoering van het project. Het project werd door zowel opdrachtgever als opdrachtnemer gezien als pilot voor de uitwisseling van informatie.
- Arcadis licht het plan voor de meeting toe: Eerst wordt de vragenlijst in het algemeen besproken, waarna de benoemde knelpunten in de lijst puntsgewijs worden besproken aan de hand van een paar begeleidende sheets. De presentatie wordt tijdens de sessie tevens gebruikt om de kern van het gesprek vast te leggen.

## Vragenlijst

- ON1 gaf aan dat de vragenlijst prima was in te vullen. Eén stap was niet uitgevoerd, namelijk stap 3.7 Het samenstellen van de inschrijving middels: 
  - Het BIM-uitvoeringsplan
  - Een overzicht van de beoordeling van de taakgroepen 
  - Het mobilisatieplan en 
  - De risicobeoordeling m.b.t. informatielevering.
- Dit was immers niet contractueel was uitgevraagd omdat het een pilotproject betrof. De antwoorden in de vragenlijst gelden voor het project: P1. 

## 3.1 t/m 3.7 Inschrijving

**Welke knelpunten zijn er geconstateerd in de projecten?**

- KP-2 Er werd geen BIM-uitvoeringsplan, Mobilisatieplan en Risicoanalyse uitgevraagd in de projecten door de opdrachtgever.
  - Doordat de opdrachtnemer niet contractueel verplicht was om de plannen samen te stellen, was er intern verminderd zicht op de  verantwoordelijkheden en te leveren capaciteit en vaardigheden ten tijde van inschrijven. 
  - In een latere fase is wel een BIM-uitvoeringsplan opgesteld en met de opdrachtgever gecommuniceerd. Dit plan is vanuit de visie van de opdrachtnemer geschreven. De opdrachtgever had de behoefte om te weten wanneer en hoe de levering van informatie plaats zou vinden.

- KP-3 Onduidelijkheid in welke informatie op welke momenten moest worden geleverd. 
  - Bij de uitvraag was geen ILS en OTL geleverd. Als de opdrachtnemer dit in deze fase al had gehad dan was beter bekend geweest wat wanneer geleverd moest worden.
  - 
**Welke behoefte is er voor landelijke afspraken?**

- De aannemer suggereert om een (lichte) vorm van o.a. een BIM-uitvoeringsplan contractueel uit te vragen. Hierdoor wordt de interne organisatie geforceerd om in een vroeg stadium met het juiste team de voorbereidende stappen te treffen (mocht het project worden gegund). Ook weet de opdrachtgever beter wat te verwachten na gunning.

## 4.1 t/m 4.7 Gunning

**Welke knelpunten zijn er geconstateerd in de projecten?**

- KP-6 Onduidelijkheid in welke informatie moest worden geleverd.
  - De OTL versie ten tijde van de inschrijving verschilde met de OTL versie waarmee daadwerkelijk informatie moest worden geproduceerd.
  - Daarbij kwam kijken dat de levering van de OTL lastig was te interpreteren, omdat de opdrachtnemer deze niet zelfstandig kon lezen. Deze werd geleverd middels Excel sheets en een COINS container. Al vroeg in het project werd dit probleem opgelost doordat de opdrachtgever de aannemer toegang verschafte tot de Relatics omgeving waar de OTL overzichtelijk was gepresenteerd.
  - Een externe partij controleerde de COINS containers (OA1)

- KP-7 Geen levering van bestaande informatie
  - Er wel werd een lege COINS container met daarin de OTL geleverd. Ook is de OTL als excellijst geleverd. Later heeft de opdrachtnemer toegang gekregen tot een Relaticsomgeving om in de OTL te kunnen kijken.

**Welke behoefte is er voor landelijke afspraken?**

- N.v.t.

## 6.1 t/m 6.5 Productie van informatie door samenwerking

**Welke knelpunten zijn er geconstateerd in de projecten?**

- KP-14 Informatie wordt vastgelegd vanuit verschillende perspectieven.
  - De gebruikte decompositie (bedoeld voor de realisatie-fase) verschilde van de aan te leveren decompositie (bedoeld voor de beheerfase). Deze moest eenmalig worden omgezet voor de eindlevering.
  - Het model werd opgebouwd in een SE tool (van OA2). Daarbij maakte opdrachtnemer een eigen objectenboom. 
  - Het vullen van alle individuele objecten met de hand was veel werk, overerving en groepsmatig invullen was niet beschikbaar, maar had wel tijd kunnen besparen. 
  - Veel werk is uitgevoerd door een externe partij (OA3), omdat hier in de eigen organisatie onvoldoende kennis voor beschikbaar was. Dit leidde tot hogere kosten en was belemmerend voor de opdrachnemer.
  - De informatie is aan het eind van het project eenmalig (na As Built) vastgelegd.

- KP-15 De levering is opgebouwd in een omgeving die los stond van de omgeving waarin Systems Engineering werd gedaan.
  - De SE omgeving was niet flexibel genoeg en men wilde niet het risico lopen dat het opbouwen van de levering en van de SE informatie elkaar negatief zou beinvloeden.
  - Voor het correct leveren van de informatie waren ongeveer tien iteraties nodig.
  - De decompositie in de SE omgeving verschilde van die voor de levering aan de opdrachtgever. 
  - Opdrachtnemer zou deze informatie het liefst enkelvoudig vastleggen en zowel gebruiken voor de levering als voor de interne administratie.

- KP-17 Het aantal conversies tussen systemen en daardoor bewerkelijke versiebeheer.
  - De geometrie moest in GML worden aangeleverd. De opdrachtnemer heeft hiervoor de interne 3D BIM-modellen omgezet naar 2D CAD tekeningen en daarna naar een GIS formaat. Vervolgens is m.b.t. ArcGIS een GML geproduceerd. De opdrachtnemer zou liever direct geodatabase bestanden uitleveren, dat is eenvoudiger.
  - In de SE tool werden de objecten in het project geclassificeerd en werd hier data over ingevoerd. Ook werd een koppeling gemaakt met de geometrische data en de documenten die in een DMS stonden. Een externe partij (OA3) heeft vervolgens een analyse gedaan op de data en de OTL, en een COINS container geëxporteerd vanuit Relatics.

- KP-21 De OTL werkte soms beperkend.
  - Bijvoorbeeld als lijstwaardes niet de juiste waardes bevatten, dan konden deze niet correct worden ingevuld.

**Welke behoefte is er voor landelijke afspraken?**

- De aannemer suggereert om óók richting te geven aan het leveren van de informatie in native formaten (bijv. in .rvt). Het liefst wil de opdrachnemer zo min mogelijk exporteren en transformeren, om informatieverlies te beperken.
  - Ook is de aannemer bekend met uitwisseling d.m.v. geodatabase files (GDB), deze werkwijze zouden zij graag gestandaardiseerd zien. Hoewel in de ILS nog COINS staat wordt in het project soms afgesproken om in GDB te gaan leveren.

## 7.1 t/m 7.4 Levering van het informatiemodel

- KP-27 Doorlooptijd van het terugkoppelen van validatieresultaten
  - De doorlooptijd van de controles wisselde sterk en werd door de opdrachtnemer als lang ervaren.

  - De COINS levering werd automatisch technisch gecontroleerd door opdrachtgever. De feedback hieruit (lees: fouten) werden overgedragen in een excellijst.

Door de opdrachtgever is de data ook inhoudelijk gecontroleerd. Daar kwamen afwijkingen in de geometrie uit, die later hersteld zijn.

  - Opdrachtnemer had graag zelf (direct) de mogelijkheid gehad om te controleren. Uiteindelijk is er voor opdrachtnemer een gastaccount aangemaakt, waardoor problemen eerder konden worden gesignaleerd en opgelost.

- KP-30 Dubbelingen in oplevering
  - De levering van de informatie vond plaats doormiddel van COINS, maar daarnaast werd ook een traditioneel opleverdossier geleverd.

**Welke behoefte is er voor landelijke afspraken?**

- N.v.t.


